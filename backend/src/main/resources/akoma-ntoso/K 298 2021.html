<!DOCTYPE html>
<html>
  <style>
    body {
      font-size: 0.9rem;
      font-family: Source Sans Pro, sans-serif;
      line-height: 1.5;
      min-height: 100%;
      min-width: 100px;
    }

    a:link {
      color: #236693;
      font-weight: 700;
      background-color: transparent;
      text-decoration: none;
    }

    a:visited {
      color: #236693;
      font-weight: 700;
      background-color: transparent;
      text-decoration: none;
    }

    a:hover {
      color: #236693;
      font-weight: 700;
      background-color: transparent;
      text-decoration: underline;
    }

    a:active {
      color: #236693;
      font-weight: 700;
      background-color: transparent;
      text-decoration: underline;
    }

    .header {
      text-align: center;
    }
  </style>

  <body>
    <div style="padding: 20px 0; width: 100%; text-align: center">
      <p style="font-size: 0.8rem; line-height: 1rem; margin: auto">Osnovni Sud u Baru</p>
      <p style="color: #245474; font-size: 2rem; font-weight: 700; line-height: 2rem; margin: auto">K 298/2021</p>
      <p style="color: #555; font-size: 0.8rem; line-height: 1rem; margin: auto">11. Jul 2022</p>
    </div>
    <article style="padding: 50px 10% 20px">
      <p style="text-align: right">K.br. 298/21</p>
      <p>&nbsp;</p>
      <p>&nbsp;</p>

      <p class="header">U IME CRNE GORE</p>
      <p>&nbsp;</p>

      <p>
        OSNOVNI SUD U BARU, sudija Vladana Raičević, uz učešće samostalne referentkinje suda Radmile Femić, kao
        zapisničarke, u krivičnom predmetu protiv optuženog J. E., zbog krivičnog djela razbojnička krađa iz
        <a href="law/#clan_241"> čl. 241 st. 1 Krivičnog zakonika Crne Gore </a>
        , po optužnici Osnovnog državnog tužilaštva u Baru Kt. br.57/21 od 17.02.2021. godine, izmijenjenoj na glavnom
        pretresu održanom dana 11.07.2022.godine, nakon održanog javnog glavnog pretresa u prisustvu državnog tužioca u
        Osnovnom državnom tužilaštvu u Baru V. M., optuženog J. E. i njegovog branioca po službenoj dužnosti G. Š.,
        advokata iz B., donio je dana 11.07.2022.godine i istog dana javno objavio sljedeću
      </p>

      <p>&nbsp;</p>
      <p class="header">P R E S U D U</p>
      <p>&nbsp;</p>

      <p>
        Optuženi J. E., JMBG ..., od oca R. i majke P., rođene M., rođen 11.06.1984.godine u V., S. M., sa prebivalištem
        u V., ulica J. Đ. broj 51, državljanin S. M., oženjen, bez djece, pismen, srednjeg imovnog stanja, neosuđivan
      </p>

      <p>&nbsp;</p>
      <p class="header">K R I V J E</p>
      <p>&nbsp;</p>
      <p>Što je:</p>
      <p>&nbsp;</p>

      <p>
        Dana 21.01.2021.godine, u B., u naselju Zeleni pojas, oko 18,00 časova, svjestan svog djela čije izvršenje je
        htio i znajući da je njegovo djelo zabranjeno, na djelu krađe zatečen, pa u namjeri da ukradenu stvar zadrži
        upotrijebio silu protiv oštećenog B. R. D., na način što je, u namjeri da sebi pribavi protipravnu imovinsku
        korist oduzeo i prisvojio tuđu pokretnu stvar, tako što je ušao u kuću oštećenog, nakon čega je od oštećenog
        tražio da mu da novac, pa kada mu je oštećeni rekao da nema i da izađe iz kuće, počeo je da pretura po kući, da
        bi u jednom trenutku sa kreveta uzeo jastuk u kojem se nalazio novac u iznosu od 160,00 eura, i kada mu je
        oštećeni prišao i pokušao da ga spriječi, u namjeri da oduzetu stvar zadrži, udario je oštećenog metalnim
        predmetom, usled čega je oštećeni pao na pod, nakon čega se sa jastukom u kojem se nalazio novac udaljio u
        nepoznatom pravcu, čime je sebi pribavio protipravnu imovinsku korist u vrijednosti oduzetog novca
      </p>
      <p>
        - čime je izvršio krivično djelo razbojnička krađa iz
        <a href="law/#241"> čl.241 st.1 Krivičnog zakonika Crne Gore </a>.
      </p>
      <p>
        Pa sud optuženog primjenom citiranih zakonskih propisa te
        <a href="law#clan_3"> čl. 3 </a>
        ,
        <a href="law#clan_4"> 4 </a>
        ,
        <a href="law#clan_5"> 5 </a>
        ,
        <a href="law#clan_13"> 13 </a>
        ,
        <a href="law#clan_15"> 15 </a>
        ,
        <a href="law#clan_32"> 32 </a>
        ,
        <a href="law#clan_36"> 36 </a>
        ,
        <a href="law#clan_42"> 42 </a>
        i
        <a href="law#clan_51"> 51 Krivičnog zakonika Crne Gore </a>
        , <a href="">te čl.226, 229 i 374 Zakonika o krivičnom postupku</a>
      </p>

      <p>&nbsp;</p>
      <p class="header">O SU Đ U J E</p>
      <p>&nbsp;</p>

      <p>
        Na kaznu zatvora u trajanju od 1 (jedne) godine i 6 (šest) mjeseci, u koju kaznu mu se uračunava vrijeme
        provedeno u pritvoru od 22.01.2021.godine u 15,10 časova kao dana i časa lišenja slobode, pa nadalje.
      </p>
      <p>
        Obavezuje se optuženi da oštećenom B. R. D. na ime imovinsko pravnog zahtjeva isplati iznos od 160,00 eura u
        roku od 15 dana od pravosnažnosti presude, dok se za višak imovinsko pravnog zahtjeva oštećeni upućuje na
        parnični postupak.
      </p>
      <p>
        Obavezuje se optuženi da na ime troškova postupka plati u korist Budžeta Crne Gore iznos od 214,50 eura, kao i
        iznos od 30,00 eura na ime paušala, u roku od 15 dana od pravosnažnosti presude, pod prijetnjom prinudnog
        izvršenja, kao i troškove koje je sud imao angažovanjem branilaca po službenoj dužnosti o kojima će odlučiti
        posebnim rješenjem kada se pribave podaci o tim troškovima.
      </p>

      <p>&nbsp;</p>
      <p style="text-align: center">O B R A Z L O Ž E Nj E</p>
      <p>&nbsp;</p>

      <p>
        <span
          >Optužnicom Osnovnog državnog tužilaštva u Baru Kt.br. 57/21 od 17.02.2021. godine stavljeno je na teret
          optuženom izvršenje krivičnog djela razbojnička kradja iz čl.241 st.1 Krivičnog zakonika Crne Gore (KZ CG).
          Zastupnik optužbe je prije završnog izlaganja precizirao optužni akt, na način što se u dijelu dispozitiva
          iste u šestom redu brišu riječi „držeći u ruci nož“, zatim u devetom redu umjesto novčanog iznosa od 260,00
          eura, treba da stoji 160,00 eura, u desetom i jedanaestom redu brišu se riječi „počeo je da udara oštećenog,
          da ga steže za nadlaktice“ i stavljaju se riječi „udario je oštećenog metalnim predmetom“, a u 11. i 12. redu
          brišu se riječi „da bi mu potom zadao još nekoliko udaraca nepoznatim predmetom u predjelu glave“, dok su u
          ostalom dijelu činjenični opis i pravna kvalifikacija optužnice ostali neizmijenjeni. U završnoj riječi je
          naveo da je nakon sprovedenog postupka na nesumnjiv način utvrđena krivica optuženog, te je predložio sudu da
          istog oglasi krivim i osudi po zakonu.</span
        >
      </p>
      <p>&nbsp;</p>
      <p>
        <span
          >Optuženi J. E. je u svojoj odbrani ostao pri navodima odbrane iz prethodnog postupka gdje je naveo da je
          prije nekih tri mjeseca u gradu upoznao lice koje se zove R. i to preko svoje nevjenčane supruge Nade sa kojom
          je u vezi nekih osam mjeseci i ona mu je tom prilikom rekla da R.a poznaje duži niz godina. Nakon toga on je
          R. često sretao po gradu, a onda ih je R. angažovao da čiste njegovu kuću se nalazi u naselju Zeleni Pojas. On
          je u nekoliko navrata odlazio u tu kuću, a isključivo iz razloga jer se interesovao ima li nekog posla koji bi
          odradio kod njega za novac. Dana 21.01.2021.godine, oko 01,00 čas, otišao je kod R. kući, i tom prilikom
          zatekao otvorena ulazna vrata, pa je ušao u kuću i pozvao R. koji je izašao i kada ga je pitao ima li nešto
          novca da mu da, R. mu je rekao da na prizemlju kuće ima jedna grijalica koju može da mu pokloni i on je pošao
          i uzeo tu grijalicu, a sa njom i par zvučnika i jednu bocu rakije, i sa svim tim je otišao iz R. kuće ka
          njegovoj kući. Istog dana, oko 18,00 časova, odlučio je da ponovo pođe do R., u namjeri da mu ponovo zatraži
          novac, gdje je zatekao otvorena ulazna vrata i ušao u kuću. Kada jeR. izašao u hodnik i rekao mu da nema novca
          i da izađe napolje, on se iznervirao zbog njegovih riječi i počeo da ulazi u prostorije po kući kako bi našao
          neki novac, u čemu je R. pokušavao da ga spriječi, tako što je stajao ispred njega. On je potom ušao u spavaću
          sobu, počeo da otvara ormare, komode i nakon toga je vidio jedan jastuk koji je podigao i tada je R. pokušao
          da mu ga uzme iz ruke i počeli su da se otimaju oko tog jastuka, a on je za to vrijeme napipao da u njemu ima
          neki novac. U tom otimanju on je R. zadao jedan udarac laktom u predjelu glave, od kog udarca je R. pao na
          pod, a zatim je sa ovim jastukom istrčao iz kuće i pošao kući. Na putu do kuće iz jastuka je izvukao novac u
          iznosu od 160,00 eura, i to u apoenima od 3 novčanice po 50,00 eura i 1 novčanicu od 10,00 eura, a jastuk je
          bacio u kontejner u blizini R. kuće. Kada je stigao kući, zatekao je Nadu kojoj je rekao šta je uradio i dao
          novac, a koja mu je rekla da nije trebao to da uradi, a nakon čega zajedno otišli u kupovinu, kako bi kupili
          neke namirnice. Dana 22.01.2021. godine, sa Nadom je ponovo otišao do marketa „Idea” kada su mu policijski
          službenici rekli da podje sa njima. Na glavnom pretresu optuženi je još dodao da je tačno da je između njega i
          oštećenog postojao kontakt, i to kada ga je u jednom trenutku odgurnuo i on je pao na prozor, a nakon toga je
          pao na pod. Osim ovog kontakta oni su se otimali oko jastuka na način što je držao jednu stranu jastuka,
          oštećeni drugu i povlačili svako na svoju stranu, te oštećenom nije zadao nikakav udarac ni laktom niti kojim
          drugim dijelom tijela. Kritičnog dana nalazio se pod dejstvom tableta za smirenje jer je prethodne noći posle
          20 časova uzeo 8 tableta Ksalol jačine 1 mg, a te tablete imaju dejstvo oko 24 sata tako da se i ne sjeća
          najbolje svih detalja predmetnog događaja. I ranije se liječio zbog konzumiranja heroina i koristio je pored
          ostalih i tablete Ksalol u periodu odvikavanja, tako da iste povremeno koristi. Pojasnio je i da prilikom
          ulaska u kuću oštećenog sa sobom nije imao nož jer kako je istakao, imajući u vidu godine starosti oštećenog,
          za njega mu nikakav nož nije ni bio potreban. Negirao je da je oštećenom zadao udarac laktom, ali moguće da je
          prilikom otimanja oko jastuka pao na njegov lakat i da se na taj način sam udario. Prilikom otimanja pri sebi
          nije imao nikakav tvrdi predmet pa samim tim nije njime ni udario oštećenog, već je oštećeni sam uzeo zvučnik
          od kompjutera i sebe udarao po glavi. Pojašnjavajući zašto nije u prethodnom postupku pomenuo da se oštećeni
          samopovrijedio zvučnikom, naveo je da je to rekao ali da nije unijeto u zapisnik. Dodao je i da na glavi
          oštećenog tom prilikom nije vidio nikakve povrede, niti krv jer je bio mrak.</span
        >
      </p>
      <p>&nbsp;</p>
      <p>
        <span
          >Branilac optuženog, advokat G. Š. je u završnoj riječi naveo da ostaje u svemu kao i u ranijoj završnoj
          riječi, s tim što je dodao da je izmijenjeni optužni akt povoljniji za optuženog, a smatra da je u prethodnoj
          prvostepenoj presudi okrivljeni bio drakonski kažnjen kaznom zatvora u trajanju od dvije godine.</span
        >
      </p>
      <p>&nbsp;</p>
      <p>
        <span
          >Optuženi je u završnoj riječi usvojio završnu riječ svog branioca, istakao je da je ovo prvi put da mu se
          ovako nešto događa, izvinio se oštećenom i izrazio kajanje.
        </span>
      </p>
      <p>&nbsp;</p>
      <p>
        <span
          >U dokaznom postupku sud je saslušao svjedoka oštećenog B.R. D., pročitao je potvrdu o privremeno oduzetim
          predmetima Uprave policije CB Bar Ku.br.54/21 od 22.01.2021.godine na ime Đ. N., na saglasan predlog stranaka
          pročitao nalaz i mišljenje sudskog vještaka medicinske struke N. dr K. Kti.br.2/21 od 04.02.2021.godine i
          izjašnjenje istog vještaka sa glavnog pretresa od 29.09.2021.godine, pročitao medicinsku dokumentaciju na ime
          B.R. D., na saglasan predlog stranaka pročitao nalaz i mišljenje sudskog vještaka psihijatra Ž. G. od
          14.04.2021.godine, te izvršio uvid u izvod iz registra kaznenih evidencija pribavljen kroz PRIS na ime
          optuženog KE.br.219/22 od 05.07.2022.godine.</span
        >
      </p>
      <p>&nbsp;</p>
      <p>
        <span
          >Svjedok oštećeni R. B. D. je naveo da se dana 21.01.2021.godine, oko 18,00 časova, nalazio u svojoj kući, u
          naselju Zeleni pojas u B.. U jednom trenutku čuo je neku buku u kući, kao da je neko nešto u tom trenutku
          slomio, ustao je iz spavaće sobe i izašao u hodnik i tu je prepoznao jedno njemu poznato lice iz vidjenja.
          Pitao ga je šta radi u njegovoj kući, a on ga je pitao da mu da nešto novca, na šta mu je odgovorio da nema,
          pa je ovo lice počelo da traži i pretura po kući, a tom prilikom je sve vrijeme vikao na njega. Počeo je da
          ulazi u sve prostorije i da pretura u potrazi za novcem. Kada je ušao u spavaću sobu počeo je da pretura po
          sobi i u jednom trenutku je podigao jastuk da li ima novca ispod njega i tada je vidio da u jastuku ima nešto
          nalik na novac. U tom jastuku je bilo 260 eura novca i to 5 novčanica u apoenima od 50 eura i jedna novčanica
          od 10 eura. On je pokušao da mu istrgne jastuk iz njegovih ruku i tada su počeli da se otimaju. Optuženi je
          počeo da ga udara, stezao ga je za nadlaktice i u jednom trenutku oštećeni je pao na pod na leđa, a zna da ga
          je nekoliko puta udario i nekim predmetom u predjelu glave, nakon čega je optuženi uspio da otme jastuk u
          kojem se nalazio novac i udaljio se u nepoznatom pravcu. On je odmah nakon što se ovo lice udaljilo iz kuće
          pozvao prijatelja da ga poveze do Hitne, jer je krvario i iz tog razloga nije odmah pozvao policiju. Na
          glavnom pretresu je rekao da kada je ušao u njegovukuću, optuženiprisebinijeimaobilokakavpredmet, pa ninož.
          Istakao je da je u jastukuimao 160,00 euraikada je optuženipronašaotajjastukiuzeoga, on je pokušao da
          gaspriječi da gaodnese, nakončegaga je optuženiudarionekimtvrdimmetalnimpredmetomkoji je prethodnodržao u
          ruci, a zatim je pao iizglave je počela da mu tečekrv. Objasnio je da je optuženiuzeojastukipokušao je sanjim
          da izađe, da je on (oštećeni) u tom trenutkupokušao da mu oduzmejastukitada mu jeokrivljenizadaoudarac.Nije se
          mogaosjetiti da je izmedjunjegaioptuženogpostojaofizičkisukob u smisluborbe. Objašnjavajućirazliku u kazivanju
          u prethodnompostupkukada je rekao da se saoptuženimrvaoiotimaoinaglavnompretresukada je rekao da ga je
          samojednomudario, istakao je da se borbesada ne možesjetitiali se dobro sjećaovogudarcapredmetom u glavu.
          Takođe je naveo da mu nijejasnozašto je u zapisnikuizprethodnogpostupkaunijeto da je u jastukubilo 260,00
          eura, jerto nijetačnoveć je bilo 160,00 eurakoje je optuženiiuzeo, a zna da je tajiznos u pitanjujerje
          istiopredijelio za majstorakoji je trebao da dođe da izvršinekepopravke. Dodao je i da u njegovoj kući nema ni
          kompjutera ni bilo kakvih pomoćnih djelova kompjutera od kada mu je žena umrla, pa tako nema ni zvučnik od
          kompjutera, a takodje nije tačno da je sam sebe udario po glavi. Pridružio se krivičnom gonjenju protiv
          optuženog i postavio imovinskopravnizahtjev u iznosu od 160,00 eura, kaoinaimeprotivvrijednostistvarikoje mu
          je tom prilikomoptuženioduzeoi to: jakna za koju je bio emotivnovezan,
          električnagrijalicaislavineiztoaletakoje mu je optuženioštetio.</span
        >
      </p>
      <p>&nbsp;</p>
      <p>
        <span
          >Iz potvrde o privremeno oduzetim predmetima UP CB Bar Ku br. 54/21 od 22.01.2021.g. utvrđeno je da je od Đ.
          N. oduzet novac u iznosu od 40,00 € u apoenima od 2x20,00€.</span
        >
      </p>
      <p>&nbsp;</p>
      <p>
        <span
          >Iz medicinske dokumentacije na ime R. B. D. proizilazi da su konstatovane povrede koje je isti zadobio u ovom
          dogadjaju, te je data dijagnoza na latinskom jeziku i prepisana terapija.</span
        >
      </p>
      <p>&nbsp;</p>
      <p>
        <span
          >Iz nalaza i mišljenja sudskog vještaka medicinske struke dr N. K. od 04.02.2021.g. utvrđeno je da je B.R. D.
          zadobio sledeće tjelesne povrede: nagnječno-razderna rana u lijevom tjemeno-sljepoočnom predjelu dužine 2cm,
          krvni podliv u predjelu lijeve strane gornje usne veličine 1 x 0,5 cm, mala oguljotina kože u središnjem
          dijelu gornje usne, nekoliko tačkastih potkožnih krvnih podliva u predjelu od vratne kičme, između lopatice do
          slabinskog dijela kičme na površini veličine 4 x 3 cm sa prugastim (trakastim) crvenilom kože u predjelu od
          vratne kičme, između lopatice do slabinskog dijela kičme veličine 10x1 cm, prugasta (trakasta) oguljotina kože
          u predjelu spoljašnje strane desne nadlaktice u gornjem dijelu desne nadlaktice - prema leđima, dužine 4 cm,
          tačkaste oguljotine kože u predjelu unutrašnje strane desne nadlaktice sa dva crvenila kože ovalnog oblika
          veličine po 1 x 0,5 cm u predjelu unutrašnje strane desne nadlaktice, oguljotina kože u predjelu unutrašnje
          strane desne nadlaktice isprekidanog prugastog (trakastog) oblika, dužine 12 cm, nekoliko podkožnih krvnih
          podliva u predjelu spoljašnje strane lijeve podlaktice - od lijevog lakta do lijeve šake, oguljotina kože u
          predjelu desnog lakta okruglog oblika veličine 1 x 1 cm, sa podkožnim krvnim podlivom u predjelu desnog lakta
          okruglog oblika. Navedene povrede predstavljaju u vrijeme nanošenja, procijenjene kako pojedinačno, tako i u
          svom ukupnom djelovanju, laku tjelesnu povredu. Nagnječno-razderna rana u lijevom tjemeno-sljepoočnom predjelu
          dužine 2 cm nanešena je dejstvom tupine aktivno zamahnutog mehaničkog oruđa, u šta bi spadalo: tupo-tvrdi
          predmet (metalna šipka, palica i sl.). Krvni podliv u predjelu lijeve strane gornje usne veličine 1 x 0,5 cm i
          mala oguljotina kože u središnjem dijelu gornje usne nanešeni su dejstvom tupine aktivno zamahnutog mehaničkog
          oruđa, u šta bi spadalo: stisnuta pesnica i sl. Nekoliko tačkastih potkožnih krvnih podliva u predjelu od
          vratne kičme, između lopatice do slabinskog dijela kičme na površini veličine 4 x 3 cm sa prugastim
          (trakastim) crvenilom kože u predjelu od vratne kičme, izmeđulopatice do slabinskog dijela kičme veličine 10x
          1 cm nanešeno je dejstvom tupine aktivno zamahnutog mehaničkog oruđa, u šta bi spadalo: tupo-tvrdi predmet
          (metalna šipka, palica i sl.) Prugasta (trakasta) oguljotina kože u predjelu spoljašnje strane desne
          nadlaktice u gornjem dijelu desne nadlaktice - prema leđima, dužine 4 cm. Tačkaste oguljotine kože u predjelu
          unutrašnje strane desne nadlaktice sa dva crvenila kože ovalnog oblika veličine po 1 x 0,5 cm u predjelu
          unutrašnje strane desne nadlaktice nastale su uslijed stiskanja desne nadlaktice B.R. D. rukom (rukama) od
          strane druge osobe, dok je oguljotina kože u predjelu unutrašnje strane desne nadlaktice isprekidanog
          prugastog (trakastog) oblika dužine 12 cm nastala grebanjem - dejstvom nokta, od strane druge osobe. Nekoliko
          podkožnih krvnih podliva u predjelu spoljašnje strane lijeve podlaktice - od lijevog lakta do lijeve šake
          nanešeno je dejstvom tupine aktivno zamahnutog mehaničkog oruđa, u šta bi spadalo: metalna šipka, palica i
          slično; navedeni krvni podlivi su tzv. odbrambenog karaktera, tj. Nastali suu situaciji podignute lijeve ruke
          B.R. D. u cilju zaštite glave. Oguljotina kože u predjelu desnog lakta okruglog oblika veličine 1 x 1 cm sa
          podkožnim krvnim podlivom u predjelu desnog lakta okruglog oblika nastale su najvjerovatnije uslijed pada B.R.
          D.i njegovog kontakta sa podlogom. Na glavnom pretresu vještak medicinske struke dr K. N. izjavio je da je
          prugasta ( trakasta) oguljotina kože u predjelu spoljašnje strane desne nadlaktice u gornjem dijelu desne
          nadlaktice – prema leđima dužine 4 cm nastala najvjerovatnije grebanjem - dejstvom nokta od strane druge
          osobe, mada se ne može sa pouzdanošću isključiti mogućnost da je ista nanešena dejstvom tupine aktivnog
          zamahnutog oruđa u što bi spadalo: tupo tvrdi predmet (metalna šipka, palica i sl.).</span
        >
      </p>
      <p>&nbsp;</p>
      <p>
        <span
          >Iz nalaza i mišljenja sudskog vještaka psihijatra G. Ž. od 10.04.2021. godine utvrđeno je da je optuženi
          limitiranih graničnih intelektualnih potencijala, jednostavne strukture ličnosti, edukativno i sociološki
          nezrela ličnost,ne pokazuje simptome i znake trajne duševnog oboljenja ili druge teže duševne poremećenosti.
          Ispunjava standarde politoksikomanske zavisnosti od više nedozvoljenih supstanci ali u prošlosti. U vrijeme
          izvršenja krivičnog djela optuženi je bio u stanju akutne intoksikacije lijekom Ksalol blažeg stepena.
          Simptomi predoziranja navedenim lijekom su mentalna konfuzija, pospanost, otežangovor, gubitak koordinacije
          pokreta, slab tonus mišića, nizak krvni pritisak, teško disanje i stanje slično komi. Navedeni simptomi i
          znaci ne verifikuju se u ponašanju optuženog tokom kritičnog događaja, što nedvosmisleno upućuje na zakjučak
          da se u vrijeme izvršenja krivičnog djela optuženi nije nalazio u stanju akutne intoksikacije srednjeg ili
          težeg stepena navedenim lijekom. Cijeneći ličnost kao i ponašanje u vrijeme izvršenja krivičnog djela za koje
          se tereti mišljenja je da je sposobnost shvatanja značaja djela i mogućnost upravljanja svojim postupcima
          optuženog bila očuvana. Nema indikacija za primjenu mjera bezbjednosti jer je optuženi naveo da je
          nedozvoljene supstance konzumiraou prošlosti.</span
        >
      </p>
      <p>&nbsp;</p>
      <p>
        <span>
          Iz izvoda iz kaznene evidencije na ime optuženog Ministarstva pravde KE 219/22 od 05.07.2022. godine utvrđeno
          je da isti nije osuđivan.</span
        >
      </p>
      <p>&nbsp;</p>
      <p>
        <span
          >Ocjenom navoda optužbe i odbrane, provedenim dokazima na glavnom pretresu, kako pojedinačno tako i u
          međusobnoj povezanosti, sud je utvrdio da je optuženi zvršio krivično djelo razbojnička krađa iz čl. 241 st. 1
          Krivičnog zakonika Crne Gore stavljeno mu na teret, pa ga je osudio na kaznu kao u izreci presude, a sve iz
          sledećih razloga.</span
        >
      </p>
      <p>&nbsp;</p>
      <p>
        <span
          >Optuženi tokom čitavog postuka nije negirao da je kritičnog dana došao do kuće oštećenog u namjeri da mu
          zatraži novac, što je i ranije radio, pa kada je ušao u kuću, oštećeni je izašao u hodnik i rekao mu da nema
          novca i da izađe napolje, na šta se on iznervirao i počeo da ulazi u prostorije po kući kako bi našao neki
          novac, u čemu je oštećeni pokušavao da ga spriječi, tako što je stajao ispred njega. On je potom ušao u
          spavaću sobu, počeo da otvara ormare, komode i nakon toga je vidio jedan jastuk koji je podigao i tada je
          oštećeni pokušao da mu ga uzme iz ruke i počeli su da se otimaju oko tog jastuka, a on je za to vrijeme
          napipao da u njemu ima neki novac. U tom otimanju on je oštećenom zadao jedan udarac laktom u predjelu glave,
          od kog udarca je ovaj pao na pod, a zatim je sa ovim jastukom istrčao iz kuće, prisvojivši novac koji je
          naknadno potrošio u kupovini sa nevjenčanom suprugom Nadom. Opisujući fizički sukob izmedju njega i oštećenog,
          na glavnom pretresu je izmijenio iskaz pa je rekao da oštećenom sigurno nije zadao udarac laktom u predjelu
          glave, već je moguće da je oštećeni u otimanju sam pao na njegov lakat. Kategorički je negirao da je sa sobom
          imao bilo kakav metalni predmet, te da samim tim njime nije udario oštećenog u predjelu glave.Dakle, optuženi
          ne opisuje događaj u cjelini onako kako se zaista i zbio, predstavljajući ga selektivno i djelimično
          neistinito, pa je njegovu odbranu sud cijenio kao sračunatu na izbjegavanje krivice i olakšavanje svog
          položaja u ovom postupku. Naime, odbrana optuženog u pogledu radnji koje je preduzimao na štetu tjelesnog
          integriteta oštećenog, a u namjeri da zadrži jastuk sa novcem koji mu je prethodno oduzeo, obezvrijedjena je
          iskazom oštećenog B.R. D. koji je bio decidan u tvrdnji da, kada je pokušao optuženom da otme jastuk sa
          novcem, isti ga je udario nekim metalnim predmetom koji je prethodno držao u ruci, nakon čega je vidio da mu
          iz glave teče krv. Mehanizam nanošenja ove povrede na način kako to opisuje oštećeni je potvrdjen i nalazom i
          mišljenjem vještaka medicinske struke dr K. N., koji nalaz i miljenje je sud prihvatio kao jasan, stručan i
          objektivan, a na isti nije bilo ni primjedbi, a koji je naveo da je nagnječno-razderna rana u lijevom
          tjemeno-sljepoočnom predjelu dužine 2 cm, oštećenom nanešena dejstvom tupine aktivno zamahnutog mehaničkog
          oruđa, u šta bi spadao tupo-tvrdi predmet (metalna šipka, palica i sl.).
        </span>
      </p>
      <p>&nbsp;</p>
      <p>
        <span
          >Sud je imao u vidu da je svjedok oštećeni djelimično različito kazivao u prethodnom postupku i na glavnom
          pretresu, medjutim nalazi da ove razlike nisu od uticaja na ocjenu vjerodostojnosti iskaza ovog svjedoka u
          cjelini kod činjenice da se u pogledu bitnih okolnosti dosljedno izjašnjavao. Naime, oštećeni je cijelo
          vrijeme tvrdio da je optuženi došao u njegovu kuću sa namjerom da od njega uzme novac, pa kako oštećeni nije
          htio isti da mu da, počeo je sam da pretura po kući, nakon čega je pronašao jedan jastuk u kojem se nalazio
          novac i isti oduzeo. U tom trenutku, oštećeni je pokušao da mu oduzme jastuk, da bi ga u jednom trenutku
          optuženi nekim metalnim predmetom udario u predjelu glave, a zatim se udaljio sa sobom odnijevši jastuk sa
          novcem. Stoji činjenica da je svjedok oštećeni na glavnom pretresu rekao da se ne može sjetiti da se izmedju
          njega i optuženog odvijala borba, medjutim sud cijeni da je ovakvo kazivanje oštećenog uslovljeno protekom
          vremena, pogotovo imajući u vidu da je riječ o osobi starije životne dobi, te da je istinito kazivao dok mu je
          sjećanje bilo svježije, a kojom prilikom je opisao da su se njih dvojica rvala i otimala oko jastuka, što se
          završilo zadavanjem udarca metalnim predmetom u predjelu glave oštećenog, a od strane optuženog. Da se
          dogadjaj odvijao na taj način, ukazuje i brojnost, lokalizacija, vrsta i mehanizam nastanka povreda koje su
          objektivizirane medicinskom dokumentacijom i nalazom i mišljenjem vještaka medicinske struke, a uostalom ni
          optuženi u svojoj odbrani nije sporio da je u jednom trenutku odgurnuo oštećenog, da je došlo do kontakta
          tijela oštećenog i lakta optuženog i da je oštećeni pao na podlogu, što govori o postojanju fizičkog kontakta
          izmedju njih i mimo udarca metalnim predmetom od strane optuženog.
        </span>
      </p>
      <p>&nbsp;</p>
      <p>
        <span
          >Sud je imao u vidu i da je oštećeni prethodno naveo da se u jastuku nalazilo 260,00 eura, a na glavnom
          pretresu je tvrdio da je ipak bilo 160,00 eura pa je prihvatio da se radilo o iznosu od 160,00 eura. Ovo stoga
          što je i sam optuženi priznao da se u jastuku nalazio iznos od 160,00 eura koji je i otudjio, te da je
          oštećeni na decidno pitanje suda pojasnio da se sjetio da je baš taj iznos opredijelio na ime usluga popravke
          majstoru. U svakom slučaju, navedeni nesumnjivo utvrdjen iznos pribavljene protivpravne imovinske koristi je i
          povoljniji za optuženog.
        </span>
      </p>
      <p>&nbsp;</p>
      <p>
        <span
          >Sud je cijenio i navode odbrane optuženog da on oštećenom nije nanio bilo kakvu povredu metalnim predmetom u
          predjelu glave, već da se oštećeni sam povrijedio zvučnikom od kompjutera pa ovakve navode cijeni neosnovanim
          i neuvjerljivim jer osim što iste nije iznio prilikom prvog saslušanja, iako je i životno logično da bi
          optuženi to odmah pomenuo da se zaista tako i dogodilo, ovakvi navodi su opovrgnuti navodima oštećenog koji je
          rekao da u kući nema ni kompjuter ni bilo kakve pomoćne djelove kompjutera, samim tim ni zvučnike, pri čemu je
          prethodno detaljno opisao na koji način je navedenu povredu zadobio od strane optuženog.
        </span>
      </p>
      <p>&nbsp;</p>
      <p>
        <span
          >Postupajući na prednji način, optuženi je svojim radnjama ostvario sva objektivna obilježja bića krivičnog
          djela razbojnička kradja iz čl.241 st.1 KZ CG. Naime, optuženi je prethodno iz kuće oštećenog oduzeo, odnosno
          zasnovao pritežanje na tudjoj pokretnoj stvari-jastuku sa novcem u iznosu od 160,00 eura, pa kada je na djelu
          kradje zatečen od strane oštećenog koji je pokušao da mu otme predmetni jastuk, u namjeri da ukradenu stvar
          zadrži, upotrijebio je silu prema oštećenom na način što je oštećenom metalnim predmetom zadao udarac u glavu,
          uslijed kojeg udarca je oštećeni pao na podlogu, a optuženi se za oduzetim jastukom i novcem udaljio u
          nepoznatom pravcu. Za napomenuti je da lake tjelesne povrede opisane u nalazu i mišljenju vještaka ne
          predstavljaju bitno obilježje krivičnog djela u pitanju, ali svakako ukazuju na stepen i intenzitet primjene
          sile od strane optuženog prema oštećenom, a sve u namjeri da zadrži prethodno otudjenu stvar.</span
        >
      </p>
      <p>&nbsp;</p>
      <p>
        <span
          >Cijeneći subjektivni odnos optuženog prema izvršenom krivičnom djelu, sud je utvrdio da je optuženi bio
          svjestan svog djela i da je htio njegovo izvršenje, pa se njegov subjektivni odnos prema izvršenom krivičnom
          djelu definiše kao direktni umišljaj.</span
        >
      </p>
      <p>&nbsp;</p>
      <p>
        <span>
          Optuženi je u svojoj odbrani naveo da se kritičnog dana nalazio pod dejstvom tableta za smirenje jer je
          prethodne noći posle 20 časova uzeo 8 tableta „Ksalol“ jačine 1 mg, da te tablete imaju dejstvo oko 24 sata
          tako da se i ne sjeća najbolje svih detalja predmetnog događaja. Sud je radi provjere navoda odbrane optuženog
          angažovao sudskog vještaka psihijatra dr G. Ž. koji je u svom nalazu i mišljenju naveo da je u vrijeme
          izvršenja krivičnog djela okrivljeni bio u stanju akutne intoksikacije lijekom „Ksalol“ blažeg stepena.
          Simptomi predoziranja navedenim lijekom ne verifikuju se u ponašanju okrivljenog tokom kritičnog događaja, što
          nedvosmisleno upućuje na zaključak da se u vrijeme izvršenja krivičnog djela okrivljeni nije nalazio u stanju
          akutne intoksikacije srednjeg ili težeg stepena navedenim lijekom. Posmatrajući ličnost kao i ponašanje u
          vrijeme izvršenja krivičnog djela za koje se tereti mišljenja je da je sposobnost shvatanja značaja djela i
          mogućnost upravljanja svojim postupcima optuženog bila očuvana. Sud je prihvatio nalaz i mišljenje vještaka
          psihijatra kao objektivan, jasan i u svemu uradjen prema pravilima struke, a na isti ni stranke nisu imale
          primjedbi.
        </span>
      </p>
      <p>&nbsp;</p>
      <p>
        <span
          >Odlučujući o kazni za optuženog, sud je cijenio okolnosti iz čl. 42 Krivičnog zakonika Crne Gore, koje utiču
          da kazna bude manje ili veća, pa je kao olakšavajuću okolnost cijenio njegovu raniju neosudjivanost i
          porodičnost-okolnost da je oženjen, te da se izvinio oštećenom, dok oteževajućih okolnosti na strani optuženog
          nije bilo, pa je, imajući u vidu da je za navedeno krivično djelo propisana kazna zatvora u trajanju od jedne
          do osam godina, optuženog osudio na kaznu zatvora u trajanju od 1 godine i 6 mjeseci, nalazeći da se istom ima
          ostvariti svrha kažnjavanja iz čl. 32 st. 2 Krivičnog zakonika Crne Gore, u okviru opšte svrhe propisivanja i
          izricanja krivičnih sankcija iz čl. 4 st. 2 Krivičnog zakonika Crne Gore.</span
        >
      </p>
      <p>&nbsp;</p>
      <p>
        <span
          >Sud je u izreci presude precizirao prezime oštećenog, na način što treba da stoji D., a ne D., a što je
          utvrđeno iz zapisnika o saslušanju oštećenog. Ocijenjeno je da se navedenim preciziranjem ne narušava
          identitet optužbe i presude.
        </span>
      </p>
      <p>&nbsp;</p>
      <p>
        <span
          >Na osnovu čl. 51 Krivičnog zakonika Crne Gore, u kaznu zatvora optuženom se uračunava vrijeme provedeno u
          pritvoru od 22.01.2021. godine, pa nadalje.</span
        >
      </p>
      <p>&nbsp;</p>
      <p>
        <span
          >Na osnovu čl.239 st.2 ZKP-a, s obzirom da je optuženi oglašen krivim, sud ga je obavezao da oštećenom na ime
          imovinskopravnog zahtjeva plati iznos od 160,00 eura kao iznos pribavljene protivpravne imovinske koristi koja
          je nesumnjivo utvrdjena u ovom postupku, dok se za višak imovinskopravnog zahtjeva oštećeni upućuje na
          parnični postupak jer činjenice utvrđene u krivičnom postupku ne pružaju pouzdan osnov ni za potpuno ni za
          djelimično presuđenje u tom dijelu, a njihovo utvrđivanje bi vodilo znatnom odugovlačenju postupka.</span
        >
      </p>
      <p>&nbsp;</p>
      <p>
        <span>
          Odluka o troškovima postupka zasniva se na odredbi čl. 226 i 229 ZKP-a, a ista se odnosi na troškove rada
          vještaka medicinske struke dr K. N. u iznosu od 60,50 eura i troškove izrade nalaza i mišljenja vještaka
          psihijatra dr G. Ž. u iznosu od 154,00 €, što ukupno iznosi 214,50 eura, te troškove paušala u iznosu od 30,00
          eura koji su određeni prema složenosti, trajanju postupka i imovinskim prilikama optuženog. O troškovima
          branilaca po službenoj dužnosti sud će odlučiti rješenjem nakon pribavljanja podataka o tim troškovima.
        </span>
      </p>
      <p>&nbsp;</p>
      <p>
        <span> Na osnovu izloženog odlučeno je kao u izreci presude.</span>
      </p>
      <p>&nbsp;</p>
      <li style="text-align: center">
        <span>OSNOVNI SUD U BARU</span>
      </li>
      <li style="text-align: center">
        <span>Dana 11.07.2022. godine</span>
      </li>
      <li></li>
      <p>&nbsp;</p>
      <li>
        <span>ZAPISNIČAR S U D I J A</span>
      </li>
      <li>
        <span>Radmila Femić Vladana Raičević</span>
      </li>
      <p>&nbsp;</p>
      <p>&nbsp;</p>
      <p>&nbsp;</p>
      <li>
        <span
          >PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana
          prijema pismenog otpravka, a preko ovog suda.</span
        >
      </li>
      <p>&nbsp;</p>
      <p>
        <span>DNA: </span>
      </p>
      <p>
        <span>- ODT Bar </span>
      </p>
      <p>
        <span>- optuženom u UIKS-u </span>
      </p>
      <p>
        <span>- braniocu po službenoj dužnosti adv. G. Š.</span>
      </p>
      <p>
        <span> - oštećenom R. B. D., nakon pravosnažnosti</span>
      </p>
      <p>
        <span>-u spise</span>
      </p>
      <p>&nbsp;</p>
      <p>
        <span>Postupljeno dana___________</span>
      </p>
      <p>
        <span>Samostalna referentkinja suda Radmila Femić</span>
      </p>
      <p>&nbsp;</p>
      <p>&nbsp;</p>
      <p>&nbsp;</p>
      <p>&nbsp;</p>
    </article>
  </body>
</html>
